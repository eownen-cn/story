一夜北风紧，（凤姐）
开门雪尚飘。入泥怜洁白，（李纨）
匝[ zā ]地惜琼瑶。有意荣枯草，（香菱）
无心饰萎苕[ tiáo ]。价高村酿熟，（探春）
年稔[ rěn ]府粱饶。葭[jiā]动灰飞管，（李绮）
阳回斗转杓。寒山已失翠，（李纹）
冻浦不闻潮。易挂疏枝柳，（岫烟）
难堆破叶蕉。麝煤融宝鼎，（湘云）
绮[ qǐ ]袖笼金貂。光夺窗前镜，（宝琴）
香黏壁上椒。斜风仍故故，（黛玉）
清梦转聊聊。何处梅花笛？（宝玉）
谁家碧玉箫？鳌愁坤轴陷，（宝钗）
龙斗阵云销。野岸回孤棹[ zhào ]，（湘云）
吟鞭指灞桥[ bà qiáo ]。赐裘怜抚戍[ fǔ shù ]，（宝琴）
加絮念征徭[ zhēng yáo ]。坳垤[ ào dié ]审夷险，（湘云）
枝柯怕动摇。皑皑[ ái ái ]轻趁步，（宝钗）
翦翦[ jiǎn jiǎn ]舞随腰。煮芋成新赏，（黛玉）
撒盐是旧谣。苇蓑犹泊钓，（宝玉）
林斧不闻樵[ qiáo ]。伏象千峰凸，（宝琴）
盘蛇一径遥。花缘经冷结，（湘云）
色岂畏霜凋。深院惊寒雀，（探春）
空山泣老鸮[ xiāo ]。阶墀[chí]随上下，（岫烟）
池水任浮漂。照耀临清晓，（湘云）
缤纷入永宵。诚忘三尺冷，（黛玉）
瑞释九重焦。僵卧谁相问，（湘云）
狂游客喜招。天机断缟带[ gǎo dài ]，（宝琴）
海市失鲛绡[ jiāo xiāo ]。（湘云）
寂寞封台榭，（黛玉）
清贫怀箪瓢[ dān piáo ]。（湘云）
烹茶冰渐沸，（宝琴）
煮酒叶难烧。（湘云）
没帚[ zhǒu ]山僧扫，（黛玉）
埋琴稚子挑。（宝琴）
石楼闲睡鹤，（湘云）
锦罽[ jì ]暖亲猫。（黛玉）
月窟[ kū ]翻银浪，（宝琴）
霞城隐赤标。（湘云）
沁梅香可嚼，（黛玉）
淋竹醉堪调。（宝钗）
或湿鸳鸯带，（宝琴）
时凝翡翠翘。（湘云）
无风仍脉脉[ mò ]，（黛玉）
不雨亦潇潇。（宝琴）
欲志今朝乐，（李纨）
凭诗祝舜尧[ shùn yáo ]。（李绮）

咏红梅花

咏红梅花得红字 邢岫烟
桃未芳菲杏未红，冲寒先已笑东风
魂飞庾[yǔ]岭春难辨，霞隔罗浮梦未通。
绿萼[ è ]添妆融宝炬，缟仙扶醉跨残虹。
看来岂是寻常色，浓淡由他冰雪中。

咏红梅花得梅字 李 纹
白梅懒赋赋红梅，逞艳先迎醉眼开。
冻脸有痕皆是血，酸心无恨亦成灰。
误吞丹药移真骨，偷下瑶池脱旧胎。
江北江南春灿烂，寄言蜂蝶漫疑猜。

咏红梅花得花字 薛宝琴
疏是枝条艳是花，春妆儿女竞奢华。
闲庭曲槛无馀雪，流水空山有落霞。
幽梦冷随红袖笛，游仙香泛绛河槎[ chá ]。
前身定是瑶台种，无复相疑色相差。

咏红梅花得花瓶 贾宝玉
酒未开樽句未裁，寻春问腊到蓬莱。
不求大士瓶中露，为乞嫦娥槛外梅。
入世冷挑红雪去，离尘香割紫云来。
槎枒[chá yá]谁惜诗肩瘦，衣上犹沾佛院苔。