诗令:螃蟹

贾宝玉
持螯更喜桂阴凉，泼醋擂姜兴欲狂。
饕餮王孙应有酒，横行公子却无肠。
脐间积冷馋忘忌，指上沾腥洗尚香。
原为世人美口腹，坡仙曾笑一生忙。

林黛玉
铁甲长戈死未忘，堆盘色相喜无尝。
螯封嫩玉双双满，壳凸红脂块块香。
多肉更怜卿八足，助情谁劝我千觞[shāng]。
对斟[zhēn]佳品酬佳节，桂拂清风菊带霜。

薛宝钗
桂霭[ǎi]桐阴坐举觞，长安涎[xián]口盼重阳
眼前道路无经纬，皮里春秋空黑黄。
酒未敌腥还用菊，『性』防积冷定须姜。
于今落釜成何益，月浦空馀禾黍香。